-------------------------------------------------------------------------------------------------------------------
Kickoff - 19.10.2023.

Dnevni red:
- izbor tehnologije
- izbor teme
- ime tima
- osnovna podjela posla
- osiguravanje pristupa na sve servise svim članovima tima

Prisutni: D. Matić, L. Crvelin, M. Lešković, K. Valečić, M. Vidaković, V. Kumanović
Neprisutni: L. Cvetkovski (konferencija)

Zapisnik:

Dogovoreni su taskovi za prvi sprint (do četvrtrka 26.10). Oni za većinu ljudi uključuju učenje gita i tehnologija koje
su odabrali (backend/frontend), a Lucia Crvelin treba i napraviti prve korake u organizaciji dokumentacije.
Dorian Matić će postaviti repozitoriji na GitHubu i osigurati svima pristup.

Dogovorena je i radionica na temu značajki (featurea) aplikacije sutra (petak 20.10.) u 12 sati, gdje ćemo pokušati
prioritizirati posao i složiti Jiru.

-------------------------------------------------------------------------------------------------------------------
Radionica: Značajke aplikacije - 20.10.2023.

Dnevni red:
- Cilj je analizirati značajke aplikacije i napisati iz njih epice i storije u Jiri.

Prisutni: D. Matić, L. Crvelin, M. Lešković, K. Valečić, M. Vidaković, V. Kumanović
Neprisutni:  L. Cvetkovski (konferencija)

Zapisnik:

Detaljno su analizirane značajke aplikacije i stvoren dijagrami iz kojih se može stvoriti definicija baze podataka što
će do kraja sprinta učiniti Vedran Kumanović i prioritizirani popis zadataka koji će u Jiri stvoriti Dorian Matić.
Također, identificirali smo nejasnoće u samoj definiciji zadatka koje ćemo komunicirati asistentici.

Mia Vidaković će do kraja sprinta istražiti kako se pravilno postavlja Spring projekt, a Krešimir Valečić će isto
učiniti za React u čemu će mu pomoći Mihael Lešković.

Dogovorene su još dvije radionice sljedeći tjedan, u četvrtak i petak na temu postavljanja Reacta i Springa.

-------------------------------------------------------------------------------------------------------------------
Radionica: Postavljanje backenda (Spring) & Planiranje sprinta i pregled napretka - 26.10.2023.

Dnevni red:
- Tjedni sastanak za planiranje i praćenje napretka.
- Cilj je postaviti backend prema svim pravilima i omogućiti nesmetan razvoj u budućnosti.

Prisutni: D. Matić, L. Crvelin, M. Lešković, K. Valečić, M. Vidaković, V. Kumanović, L. Cvetkovski
Neprisutni: -

Zapisnik:

Potvrdili smo da svi imaju potreban pristup na JIRU i GitHub repozitoriji.

Lucia Crvelin je izložila napredak u dokumentiranju i predstavila način prikupljanja podataka za pojedine dijelove
dokumentacije. Podaci o napretku će se prikupljati kroz komentare na JIRA taskovima i kroz bilješke sa sastanaka.
Sljedeći koraci vezani uz izradu dokumentacije su raspisivanje obrazaca uporabe i pisanje opisa projektnog zadatka.
To će preuzeti Lucia Crvelin i Vedran Kumanović. Također, Lucia Crvelin je naglasila važnost praćenja potrošenog vremena
za svaki zadatak koji radimo. To će u JIRI postaviti Dorian Matić.

Predstavljena je i schema baze podataka koju smo komentirali i utvrdili koje su promjene nužne. Te će promjene u ovom
sprintu učiniti Vedran Kumanović i Mia Vidaković i predstaviti timu na sljedećem planiranju sprinta u četvrtak.

Mia Vidaković je prezentirala napredak vezan uz postavljanje Spring backenda i preuzela zadatak integracije backenda s
Postgresom što se može događati usporedno uz razvijanje scheme baze.

Krešimir Valečić i Mihael Lešković su potvrdili da su spremni za nadolazeću radionicu vezanu uz postavljanje Reacta,
koja će se održati sutra (petak 27.10. u 14 sati). Nakon te radionice ćemo bit spremni za početak razvoja na frontendu,
što će preuzeti Leon Cvetkovski i Krešimir Valečić.

Komentirali smo rad s gitom i Mihael Lešković je pokazao workflow u GitHub Desktop alatu. Naglašena je važnost da više
ljudi pogleda PR prije mergea s glavnom granom.

-------------------------------------------------------------------------------------------------------------------
Radionica: Postavljanje frontenda (React) - 27.10.2023.

Dnevni red:
- Cilj je postaviti frontend prema svim pravilima i omogućiti nesmetan razvoj u budućnosti.

Prisutni: D. Matić, L. Crvelin, M. Lešković, K. Valečić, V. Kumanović, L. Cvetkovski
Neprisutni: M. Vidaković

Zapisnik:

Mihael Lešković je postavio temelje React projekta i detaljno objasnio što i kako radi. Dogovorili smo se da ćemo za
izgradnju korisničkog sučelja koristiti Bootstrap, a integraciju Bootstrapa s projektom će napraviti Leon Cvetkovski.
Za to vrijeme će Krešimir Valečić naučiti kako se Bootstrap koristi i onda s Leonom izgraditi prvih par stranica
aplikacije (login/register, homepage, profile edit page) do kraja ovog sprinta. Mihael Lešković će od sad raditi na
backend dijelu.

Dogovorili smo se da ćemo dodati README na projekt s uputama kako pokrenuti backend / frontend. To je bitno da svi mogu
jednostavno postaviti projekt na svojim računalima.

-------------------------------------------------------------------------------------------------------------------
Sastanak frontend tima - 1.11.2023.

Dnevni red:
- Razdvajanje uloga
- Određivanje podstranica za svaku ulogu
- Pregled dosadašnjeg napretka
- Administracija računa
- Podjela zadatka 

Prisutni: L. Crvelin, L. Cvetkovski, K. Valečić

Zapisnik:

Dogovoreno je da trebamo razdvojiti uloge na platformi, odnosno definirati različite korisničke uloge: pedijatar, liječnik obiteljske medicine (OM), i roditelj.
Razgovarali smo o potrebi definiranja specifičnih podstranica za svaku ulogu kako bismo omogućili prilagođeni sadržaj i funkcionalnosti za svaku kategoriju korisnika.
Odlučeno je da će adminu biti omogućeno upravljanje svim računima korisnika s jedne centralne stranice nazvane "racuni.js". Ovo će pojednostaviti administraciju i omogućiti efikasnije upravljanje korisničkim računima.
Razgovarali smo o raspodjeli zadatka za izradu osnovnih kostura stranica za svaku ulogu na frontendu. Leon Cvetkovski će raditi na stranici za pedijatra i liječnika obiteljske medicine, a Krešimir Valečić će raditi na stranici za roditelja.
